<!doctype html>
<html>
<head>
<meta charset="utf-8">
<title>Sommar</title>
<link href="../CSS/sommar.css" rel="stylesheet" type="text/css">
<link href="../CSS/arstider_gemensam.css" rel="stylesheet" type="text/css">
</head>

<body>
<section id="arstider" class="grid-container">
	<header><h1>Sommar</h1></header>
	<nav class="textContainer">
		<img src="../Bilder/summerWide.jpg" height="200" width="100%" alt="">
		<nav class="textNav">
				<a href="index.html"> HEM </a>
				<a href="host.html"> HÖST </a>
				<a href="vinter.html"> VINTER </a>
				<a href="var.html"> VÅR </a></nav>
	</nav>
	<article class="text1">
		<h2>Glödande klotet</h2>
		<p>Sommarens främsta egenskap är att det är varmare då än under de övriga årstiderna. Värmen beror på att ett stort glödande klot visar sig på himlen betydligt mer på sommaren. Det finns vissa saker som man måste se upp med när det gäller det glödande klotet. För det första titta inte länge på det! Gör du det, så har du snart tittat färdigt över huvud taget, klotet lyser nämligen så starkt att ögonen kan bli förstörda vid för mycket tittande. Det andra man måste se upp med är att inte springa omkring naken för mycket när klotet är framme, eftersom du då riskerar att bli långsamt stekt. Av någon märklig anledning tycker de flesta tvåbeningar om att steka sig. Anledningen tros vara att de anser att de är vackrare när de är brunstekta. Tvåbeningarna är nämligen väldigt fåfänga av sig och bryr sig mycket om sitt utseende. Problemet är att inte alla tvåbeningar – om ens de flesta – blir särskilt vackra av att utsätta sig för denna stekningsprocess. Vanligare är att de får en ful grisskär hud som även flagnar och trillar av. Men för allt i världen påpeka inte detta för stekaren, det anses inte vara god ton att kommentera en stekares huds utseende – i alla fall inte negativt.</p>
	</article>
	<article class="text2">
		<h2>Midsommarafton</h2>
		<p>Sedan lång tid tillbaka, firas i Sverige den tidpunkt när sommaren börjar ta slut. Konstigt eller hur? Denna dag kallas midsommarafton och är en av tvåbeningarnas största högtider. Beteendet påminner i mångt och mycket om vårkänslorna men här är det inte vårens annalkande som orsaker beteendet utan sprit. Sprit är en dryck som tvåbeningar har uppfunnit som gör att de blir vackra, glada, kloka, starka och klarar av allting som de vill ta sig för. Problemet är bara att bara de som har druckit denna speciella dryck får dessa positiva egenskaper. De som betraktar dem utan att ha intaget nämnda dryck brukar inte dela den positiva inställning de har om sig själva. Om du råkar vara nykterist – en som inte dricker sprit – kan det vara på sin plats med en viss försiktighet vid midsommarfirandet. De som intaget drycken kan – trots sin klokhet – nämligen ha lite svårt att tolerera andra som inte vill vara lika kloka som dem. Risken finns att de då försöker att visa hur starka de är på ett mer handgripligt sätt.</p>
	</article>
	<article class="text3">
		<h2>Sommarlov</h2>
		<p>På sommaren har många i Sverige sommarlov. Egentligen är det tvåbeningarnas ungar – småbeningarna – som har lov från sina skolo. Eftersom småbeningarna inte har något att göra på sommaren försöker de hitta andra lämpliga sysselsättningar. Ibland är dessa sysselsättningar inte helt lyckade för vuxna tvåbeningar och inte heller för turistande tvåbeningar. Småbeningarna kan ibland klumpa ihop sig i gäng – en flock – och börja trakassera förbipasserande. Småbeningarna har också ofta ont om pengar och brukar därför övertala turister att ge dem sina pengar i utbyte mot att de får beskydd mot andra småbeningsgäng. Om du är på besök i Sverige på sommaren är det därför klokt att ta långa omvägar kring småbeningar i flock, annars kan semesterkassan bli lite skral.</p>
	</article>
	<article class="text4">
		<h2>Sommarvärmen</h2>
		<p>Om du är en tvåbening från någon annan del av världen än Sverige, bör du ha klart för dig att infödingarna förmodligen har en annan uppfattning om vad som är varmt än vad du har. Du kanske kommer ihåg att jag nämnde att det är väldigt kallt på vintern? Detta har förmodligen påverkat de svenska tvåbeningarna väldigt mycket under deras utveckling och nuförtiden anser de flesta tvåbeningarna i Sverige att en temperatur runt 20 grader är varmt och skönt och att en temperatur uppåt 30 grader är mer eller mindre outhärdligt. Det kan därför vara bra att ta med varma kläder vid besök i landet. Du kommer förmodligen att bli betraktad som en mes – men det är ju i alla fall något bättre än alternativet att frysa ihjäl.</p>
	</article>
	<footer>
		<h2>Metrologisk sommar</h2>
		<p>Om dygnsmedeltemperaturen är 10 grader eller högre fem dygn i följd, säger vi att sommaren anlände det första av dessa dygn. Även om det blir en återgång till lägre temperaturer därefter så räknas det fortfarande som sommar.</p>
	</footer>
	

</section>
</body>
</html>