<!doctype html>
<html>
<head>
<meta charset="utf-8">
<title>Host</title>
<link href="../CSS/host.css" rel="stylesheet" type="text/css">
<link href="../CSS/arstider_gemensam.css" rel="stylesheet" type="text/css">
</head>

<body>
<section id="arstider" class="grid-container">
	<header><h1>Höst</h1></header>
	<nav class="textContainer">
		<img src="../Bilder/fallWide.jpg" height="200" width="100%">
		<nav class="textNav">
				<a href="index.html"> HEM </a>
				<a href="vinter.html"> VINTER </a>
				<a href="var.html"> VÅR </a>
				<a href="sommar.html"> SOMMAR </a></nav>
	</nav>
	<article class="text1">
		<h2>Höstdepression</h2>
		<p>om tidigare nämnts så har småbeningarna sommarlov på sommaren och de vuxna tvåbeningarna brukar ha något som de kallar för semester. Semester är när man får pengar utan att behöva jobba. De flesta tvåbeningar tycker om att vara lediga och brukar bli lite tungsinta när semestern börjar gå mot sitt slut. Semestern brukar sluta innan hösten börjar men känslan av missmod brukar hänga kvar och när sedan hösten kommer med mörker, kyla, regn och blåst fördjupas missmodet hos många tvåbeningar till depression. Denna depression brukar kallas för höstdepression och tar ett järnhårt grepp om de som drabbas av den. I sin allvarligaste fas kan den sträcka sig ända från semesterns slut fram till nästa års semester börjar. Kännetecken för de som har drabbats av denna sjukdom är grinighet, röda ögon, rapningar och svagt blåfärgad hud. Observera att dessa tvåbeningar är mycket farliga! Försök inte prata med dem! Om du inte har upptäckt kännetecknen i tid och ändå börjat prata med en höstsjuk tvåbening får du inte säga något positivt om hösten, mörkret, vintern, kylan, regnet med mera. Om du gör det är risken stor att tvåbeningen blir aggressiv och försöker få tyst på dig, förmodligen på ett för dig ganska smärtsamt sätt. Ett sätt att försöka överleva ett samtal med en höstdeprimerad tvåbening är att inte säga något alls, utan bara nicka medkännande när hen säger något. Problemet är bara att de ofta inte brukar säga så mycket och blir irriterade på turister som tittar medkännande på dem. Om du ser att färgen stiger i deras ansikte är det nog säkrast att ta det säkra för det osäkra och snabbt ta dig ifrån situation. Och då menar jag snabbt! Spring som om det gällde livet, för det gör det verkligen.</p>
	</article>
	<article class="text2">
		<h2>Höstfärger</h2>
		<p>På hösten förändrar sig naturen åter igen. Det blir sakta men säkert kallare och färgerna ändras från olika nyanser av grönt till nyanser av brunt, orange och rött. Att löven på träden ändrar färg beror på att träden fryser och att det glödande klotet syns mindre och mindre på himlen. Träden tycker nämligen om värme och ljus. När de inte får det börjar de gråta inombords och det är det vi ser tecken på i lövens färg. Till slut blir det så kallt och mörkt att träden ger upp och släpper sina löv och går i dvala fram till nästa vår. Många turister brukar bli lyriska av de vackra höstfärgerna men var försiktiga med att inte vara för nära något träd – eller ännu värre i en lövskog – när du utbrister i dessa färghyllningar. Det händer nämligen ganska ofta att ett träd ”råkar” falla över en alltför vältalig turist.</p>
	</article>
	<article class="text3">
		<h2>Näbbingarnas flykt</h2>
		<p>På hösten brukar många arter av näbbingarna fly söderut för att slippa den bistra kylan. De brukar då gemensamt gå ut på en stor äng och sedan hoppar de alla upp samtidigt – på ett kommando av ledarnäbbingen – och flyger iväg i en snygg formation. Vilken tidpunkt de ger sig iväg beror på om ledarnäbbingen tycker om att åka på semester söderut eller inte.</p>
	</article>
	<footer>
		<h2>Metrologisk höst</h2>
		<p>Om dygnsmedeltemperaturen är lägre än 10 grader fem dygn i följd, säger vi att hösten anlände det första av dessa dygn. Även om det blir en återgång till högre temperaturer därefter så räknas det fortfarande som höst.</p>
	</footer>

</section>
</body>
</html>